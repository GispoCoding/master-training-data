# HARJOITUS 2.6: SUODATTIMET

**Harjoituksen sisältö**

Harjoituksessa tutustutaan CQL- (Common Query Language) ja ECQL-suodattimeen (Extended CQL).

**Harjoituksen tavoite**

Harjoituksen jälkeen oppilas osaa muodostaa ominaisuus- ja geometriatietoihin perustuvia suodattimia.

**Arvioitu kesto**

25 minuuttia.

## **Valmistautuminen**

GeoServeriin on asennettu palvelinkone ja siihen voi muodostaa yhteyden. 

## **Ominaisuustietosuodattimet**

Avaa **topp:states**-aineisto **Layer Preview** -ikkunaan:

![](img/harjoitus_13/image1.png)

Saat karttaikkunan yläpuolella olevat valikot näkyviin, kun klikkaat kartan vasemmassa ylänurkassa olevaa nappulaa.

Voit suodattaa kartalla näkyviä kohteita **CQL (Common Query Language)**-kyselylausekkeilla. CQL tukee vertailuoperaattoreita kuten = (yhtä suuri kuin), \< (pienempi kuin), \<= (pienempi tai yhtä suuri kuin) ja \<\> (eri kuin). 

Yksinkertaisimmillaan nämä kyselylauseet voivat siis olla esim. muotoa fieldname = 1 (näytä vain kohteet, joilla kenttä = 1) tai value \> 0 ( näytä vain kohteet, joilla arvo suurempi kuin 0).

Kirjoita hakulausekkeet ylös omiin muistiinpanoihin.

::: hint-box
Missä osavaltioissa väkiluku on yli 15 miljoonaa asukasta?
Psst! Klikkaa ensin osavaltiota ja tarkista väkiluvun sisältävän ominaisuustietokentän nimi.
:::

::: hint-box
Minkä osavaltioiden väkiluku on yli miljoona, mutta vähemmän kuin kolme miljoonaa? Montako osavaltiota piirtyy kartalle?
Psst! Voit käyttää operaattoria “BETWEEN - - AND - -”.
:::

::: hint-box
Minkä osavaltioiden nimet alkavat C-kirjaimella?
Psst! Käytä operaattoria “LIKE” ja villikortti-symbolia “%”. Laita osavaltion nimi lainausmerkkien sisään (‘ ‘).
:::

::: hint-box
Missä osavaltioissa on enemmän miespuolisia asukkaita?
:::

::: hint-box
Mitkä osavaltiot leikkaavat 100º läntistä pituuspiiriä?
Psst! Lauseke on muotoa “BBOX(geometriasarake, xmin, ymin, xmax, ymax)”. Osavaltioiden geometria on kentässä “the_geom”.
:::

GeoServerin dokumentaatiosta löytyy tarkempia kuvauksia (**Tutorials → CQL and ECQL**).

Suodata **topp:states**-tason WMS-palvelua siten, että ainoastaan ne osavaltiot, joiden työttömyysprosentti on alle 5% näkyvät palvelussa.

Muodosta topp:states-tasolle kuvaustekniikka, jossa piirretään osavaltioiden keskipisteeseen punainen symboli.

Yhdistä edelliseen kuvaustekniikkaan osavaltioiden rajat harmaalla värillä.
