# Harjoitus 2: Paikkatietoaineistot ja niiden avaaminen

Vektorimuotoisten paikkatietoaineiston tyypillisiä formaatteja ovat Shapefile, Mif/Tab, Gml, Kml, SpatiaLite, GeoPackage, DGN ja DWG. Tutustutaan seuraavaksi shapefilen ja GeoPackagen eroihin.

## Shapefilen ja GeoPackagen erot

1.  Klikkaa **Selain**-paneelissa GeoPackagea hiiren oikealla ja valitse **Uusi Yhteys**.

![](img/harjoitus_2/image1.png)

2.  Etsi harjoitusmateriaalipaketissa tullut Retkeilydata.gpkg omalta koneeltasi ja paina Avaa.

![](img/harjoitus_2/image2.png)

3.  Paina Retkeilydata.gpkg edessä olevaa nuolta. Mitä GeoPackage sisältää?

![](img/harjoitus_2/image3.png)

4.  Etsi seuraavaksi selainpaneelin kautta harjoitusmateriaalin mukana tullut shapefilekansio ja tarkastele sen sisältöä ensin Selain-paneelissa.

![](img/harjoitus_2/image4.png)

5.  Tarkastele sitten shapefile-kansion sisältöä tiedostojen hallinnassa. Klikkaa hiiren oikealla shapefile-kansiota ja valitse Avaa hakemisto.

![](img/harjoitus_2/image5.png)

6.  Tutki Retkeilydata.gpkg aineistoa samalla tavalla.

![](img/harjoitus_2/image6.png)

7.  Miten aineistot eroavat toisistaan? Mitä etuja gpkg-tiedostolla on shapefileen verrattuna?

## Paikkatietoaineistojen avaaminen

QGIS -ohjelmaan voidaan avata paikkatietoaineistoja usealla tavalla:

1.  perusvalikon kautta (perusvalikon kautta (**Tasot \> Lisää taso \> valitse millaisen tason haluat lisätä**)

![](img/harjoitus_2/image7.png)

2.  Pikavalikon kautta ![](img/harjoitus_2/image8.png)

3.  Raahaamalla Selaimen kautta tai suoraan koneen resurssien hallinnan kautta.

![](img/harjoitus_2/image9.png)

Projektitiedostot puolestaan aukeavat:

1.  Perusvalikon kautta

![](img/harjoitus_2/image10.png)

2.  Avaa -painikkeella ![](img/harjoitus_2/image11.png)

3.  Tai raahaamalla

Avaa seuraavaksi harjoitusmateriaaleja eri tavoilla.

1.  Avaa vektoritasoja shapefilekansiosta eri tavalla: raahaamalla Selain-paneelista ja Avaa tietolähteiden hallinta painikkeen avulla. ![](img/harjoitus_2/image8.png)

2. Avaa gpkg-tiedosto raahaamalla se selaimen kautta. 

3. Avaa retkeilydatan sisällä oleva QGIS_kertaus-projektitiedosto, joko raahaamalla selaimen kautta tai Avaa-painikkeella. 

4. Mikä tapa tuntuu helpoimmalta? Mikä hankalimmalta? Mitä tapaa olet aiemmin käyttänyt?
