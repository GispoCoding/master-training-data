# Harjoitus 6: Paikkatietoaineiston editointi

## Harjoituksen sisältö
Harjoituksessa digitoidaan uusi vektorimuotoinen paikkatietoaineisto.

## Harjoituksen tavoite
Opiskelija oppii kuinka paikkatietoaineistoja tuotetaan ja editoidaan.


## Valmistautuminen
Luo uusi QGIS-projekti ja tallenna se nimellä (**Projekti → Tallenna nimellä…**) “**QGIS_harjoitus_6**”.

## Vektoriaineiston (GeoPackage) luominen
Luodaan uusi GeoPackage-aineisto valitsemalla työkalupalkista Uusi **GeoPackage-taso…**

![](img/harjoitus_6/image21.png)

Tee alla näkyvät valinnat **GeoPackage-ikkunaan**. Muista nimetä aineisto sopivalla tavalla (tässä esim. alueet), valitse **Geometriatyyppi-kohtaan MultiPolygoni** ja valitse koordinaattijärjestelmäksi ETRS89 / TM35FIN(E,N) EPSG:3067. Lisää lopuksi Nimi-attribuutti **Lisää ominaisuustietolistaan -toiminnolla**. Paina **OK**.

![](img/harjoitus_6/image14.png)

Avaa juuri luomasi tason attribuuttitaulukko ja tarkista, että se on tyhjä. Tarkista myös, että määrittelemäsi kentät näkyvät sarakkeina.

![](img/harjoitus_6/image4.png)

**Fid-kenttä** muodostuu automaattisesti ja **Nimi-kentän** loimme itse äskeisessä määrittelyikkunassa.


## Pohjakartan lisääminen
Voit käyttää digitoinnin pohjana Maanmittauslaitoksen ilmakuvia. Lisää nyt ortoilmakuva **L4131F.jp2-rasteritiedosto** kansiosta **.../Harjoitus 6/L4131F** QGISiin. Muista, että myös rasteriaineistot saat käyttöösi helposti raahaamalla tiedoston karttaikkunaan tai **Tasot-paneeliin**. 

![](img/harjoitus_6/image13.png)

## Digitoinnin aloittaminen
Valitse kartalta mieleisesi alue, jota lähdet digitoimaan. Zoomaa tarpeeksi lähelle, jotta erotat digitoitavat alueet hyvin (esim. rakennukset).

![](img/harjoitus_6/image3.png)

**Tarttumisen työkalut** - työkalupalkin saa kiinnitettyä käyttöliittymään (ellei se jo siinä ole) joko… 
1 … painamalla QGISin käyttöliittymän reunoilla hiiren oikealla ja rastittamalla Työkalut-kohdan alta Tarttumisen työkalut tai sitten
2 … avaamalla erillisen ikkunan tarttumisen asetuksille ylämenusta Työkalut → Tarttumisen työkalut.
Aktivoi itse työkalu käyttöösi työkalupakistasi löytyvästä punaisesta **magneetti-ikonista** ja aseta sen asetukset seuraavasti.

![](img/harjoitus_6/image9.png)

Asetuksissa määritetään tarttumiseen käytettävä yksikkö (metri) ja etäisyys (5 metriä). Lisäksi asetetaan tarttumisen kohdistuvan aktiiviseen tasoon, sen taitepisteisiin ja/tai segmentteihin sekä myös **Topologinen muokkaus** ja **Tarttuminen risteyksessä** (Snapping on intersection).

![](img/harjoitus_6/image7.png)

Klikkaa seuraavaksi **Lisää monikulmiokohde -työkalua**  ![](img/harjoitus_6/image17.png)  ja aloita digitointi. 

Muista, että voit muokata **Tarttumisen asetuksia** palaamalla yllä kuvattuun ikkunaan ja jättämällä se ikkunan sivuun muokataksesi asetuksia nopeasti. Digitoi nyt 5-8 polygonia. Kun olet valmis, klikkaa jälleen kynä-ikonia lopettaaksesi ja tallentaaksesi editoinnin. 

![](img/harjoitus_6/image18.gif)

Päällekkäisten kohteiden syntymisen voi myös välttää alla olevan animaation tavalla.

![](img/harjoitus_6/image19.gif)

Tämän saavuttaaksesi voit aktivoida **Vältä leikkauksia -valinnan** päälle **Avaa tarttumisen asetukset... -valikosta**. Avaa ensin **Tarttumisen työkalut -paneelista Avaa tarttumisen asetukset**.

![](img/harjoitus_6/image12.png)

Näin sinulle aukeaa alla olevan mukainen tarttumisen asetukset määrittelyikkuna, jossa voit tehdä määrityksiä muun muassa leikkausten suhteen. Leikkauksilla viitataan tässä kohteiden niin sanottuihin intersektioihin.

![](img/harjoitus_6/image16.png)

> Psst! Muista tallentaa QGIS-projekti harjoituksen lopuksi.

## Lisätehtävä: CAD-digitointi
Voit kokeilla myös CAD-pohjaista digitointia, joka on kehittynyt verrattain paljon QGISin uudessa versiossa. Työkalut saat esiin lisäämällä **Digitoinnin lisätyökalut** -ylämenusta **Näytä → Työkalut → Digitoinnin lisätyökalut**. 
Kokeile erilaisia työkaluja, esimerkiksi Täytä piiri -työkalua. Tätä voit hyödyntää esimerkkitapauksena peltoja digitoidessa. Kuvitellaan, että peltojen sisään jää aina välillä pieniä metsäsaarekkeita, jotka olisi digitoitava 

![](img/harjoitus_6/image8.png)

metsä-kohteiksi. **Täytä piiri -työkalulla** pystyt irrottamaan alueen omaksi objektiksi (ks. kuva alla).

![](img/harjoitus_6/image2.png)

## Lisätehtävä: ominaisuustietojen lisääminen
Seuraavaksi laskemme pinta-alan ominaisuustietoja edellä muodostettuun paikkatietoaineistoon. Avaa Alueet-tason ominaisuustietotaulu (attribuuttitaulu).

![](img/harjoitus_6/image15.png)

Laita muokkaustila taas päälle kynäikonista  ja muokkaa muutamaa Nimi-kentän alueen nimeä samalla tavalla kun tekisit laskentataulussa (tuplaklikkaamalla). Huomaa, että muokkaaminen on mahdollista vain jos muokkaustila on päällä.
Avaa nyt **Kentän arvojen laskin -työkalu** seuraavan pikakuvakkeen avulla: 
![](img/harjoitus_6/image5.jpg)

Tällä toiminnolla voimme luoda uusia tai päivittää jo olemassa olevia ominaisuustietotaulun kenttiä.  Pinta-alan laskentaa varten muunnetaan neliömetrit neliökilmetreiksi jakamalla pinta-ala 1 000 000:lla. Kirjoitetaan **Lauseke-kenttään** kaava **$area / 1000000**.

![](img/harjoitus_6/image10.jpg)

Painamalla **OK** saat laskettua kunkin alueen pinta-alan omaan kenttäänsä:

![](img/harjoitus_6/image20.jpg)

