---
editor_options: 
  markdown: 
    wrap: 72
---

# Harjoitus 4: Taitto

## Harjoituksen sisältö

Harjoituksessa tehdään valmiista kartasta taitto.

## Harjoituksen tavoite

Koulutettava oppii käyttämään QGISin taittotyökaluja monipuolisesti ja
tekemään informatiivisen karttataiton.

## Uuden taiton luominen ja sijoittelua helpottavat työkalut

Tehdään kartasta taitto, johon sommitellaan kartan selite, mittakaava,
pohjoisnuoli sekä tiedot aineistosta. Esimerkkikuva lopputuloksesta:

![](img/harjoitus4/img1.png)

Avaa uusi taitto joko **Projekti -\> Uusi taitto** tai painamalla
![](img/harjoitus4/img2.png) työkalupalkissasi. Anna taitolle kuvaava
nimi, esimerkiksi Oulun opaskartta ja paina **OK**.

Paina tulosalueella hiiren oikealla näppäimellä ja valitse **Sivun
ominaisuudet**. Oletuksena **Elementin ominaisuudet** -välilehdestä
oikeassa paneelissa on paperin kokona A4 ja suunta vaaka. Muutetaan
taiton kokoa 200 x 200 mm. Tarkista Taitto-välilehdestä, että viennin
resoluutio on 300 dpi, joka varmistaa sen, että lopputuote on tarpeeksi
tarkka ja hyvälaatuinen lähetettäväksi vaikka painofirmalle.

![](img/harjoitus4/img3.png) ![](img/harjoitus4/img4.png)

Ennen kuin lisäämme mitään karttakuvaa taittoon, luodaan elementtien
sijoittelun helpottamiseksi ruudukko ja reunamarginaalit. Mene
ylävalikoista **Näytä \> Ruudukko**. Valitse myös **Näytä \> Tartu
ruudukkoon**. Taitto-välilehdeltä oikean reunan paneelista voit asettaa
ruudukon välien koon, esimerkiksi 10mm.

Mene seuraavaksi **Ohjaimet**-välilehdelle. Yleensä painotuotteissa
käytetään 3mm marginaalia sivuissa, joten luodaan vaaka- ja
pystyohjaimet arvoilla 3mm ja 197mm. Voit lisätä ne helposti painamalla
![](img/harjoitus4/img5.png)-painiketta ja tuplaklikkaamalla ilmestyvää
riviä ja kirjoittamalla arvot niihin.

![](img/harjoitus4/img6.png)

Nyt voimme sijoittaa karttanäkymän tulosteelle. Valitse työkalupalkista
työkalu ![](img/harjoitus4/img7.png)

Vedä paperin alueelle työkalulla suorakulmio, jotta saat QGISin
karttanäkymän mukaisen kartan taittoikkunaan. Kartta piirtyy
taittoikkunaan samalla zoomaustasolla, kun se on karttaikkunan puolella.
Voit rajata kartan mittakaavaa **Elementin ominaisuudet** -välilehdeltä.
Huomaa, että karttatulosteen hallinnassa on mahdollisuus siirtää
yksittäisiä kohteita (nimikkeitä) tai muokata kartan sijaintia. Kohteen
ollessa valittuna, voit siirtää sitä tulosteella
![](img/harjoitus4/img8.png) -työkalun avulla.

Elementin ominaisuudet -välilehdellä on useita työkaluja, jotka
helpottavat kartan rajauksen ja mittakaavan muokkaamista:

|                               |                                                                   |
|:-----------------------------:|:-----------------------------------------------------------------:|
| ![](img/harjoitus4/img25.png) | Päivitä kartta (mikäli olet tehnyt muutoksia pääikkunan puolella) |
| ![](img/harjoitus4/img24.png) |             Tuo kartan laajuus pääikkunasta taittoon              |
| ![](img/harjoitus4/img23.png) |              Vie kartan laajuus taitosta pääikkunaan              |
| ![](img/harjoitus4/img22.png) |           Aseta kartan mittakaava vastaamaan pääikkunaa           |
| ![](img/harjoitus4/img21.png) |       Aseta pääikkunan mittakaava vastaamaan taittonäkymää        |
| ![](img/harjoitus4/img20.png) |                 Käytä spatiaalisia kirjanmerkkejä                 |
| ![](img/harjoitus4/img19.png) |             Muokkaa kartan rajausta interaktiivisesti             |
| ![](img/harjoitus4/img18.png) |                        Nimiöiden asetukset                        |
| ![](img/harjoitus4/img17.png) |                       Leikkauksen asetukset                       |

Tutki näitä työkaluja ja katso, miten ne toimivat. Olisiko jostain
näistä hyötyä sinun työprosesseissasi?

## Elementtien lisääminen

QGISin avulla voit tehdä muutakin kuin lisätä kartan tulosteeseen.

Otsikko tai muu teksti voidaan lisätä Lisää uusi nimiö -työkalulla:
![](img/harjoitus4/img9.png) Lisää uusi selite käyttäen:
![](img/harjoitus4/img10.png) Lisää uusi mittakaava käyttäen:
![](img/harjoitus4/img11.png)

Huomaa, että näiden taiton elementtien ominaisuuksia voit muokata
oikeanpuoleisen sivupalkin **Elementin ominaisuudet** -välilehden
avulla. Valitse ensin haluamasi elementti joko klikkaamalla sitä
taitossa tai Elementit-listassa, joka sijaitsee ikkunan oikeassa
yläkulmassa.

Tekstin fontin määrittelyn lisäksi tekstikohteille voidaan piirtää
tausta tai kehys, sitä voidaan kiertää tai sijoitella eri tavoin
suhteessa tekstilaatikkoon. Myös tekstin HTML-muotoilu on mahdollista,
jos laitat täpän kohtaan "Tulosta HTML:nä". Etsi nämä toiminnallisuudet
tekstikohteen ominaisuuksista.

Luo seuraavaksi selite karttatulosteeseen. Voit myös muokata selitteen
ominaisuuksia **Elementin ominaisuudet** -välilehdeltä. Huomaa, että
sinun on poistettava kohdan **Päivitä automaattisesti** rasti. Tämän
jälkeen voit vaikkapa poistaa kaikki muut tasot kuin Lkm-tason
selitteestä valitsemalla ne hiiren vasemmalla ja sitten painamalla
![](img/harjoitus4/img12.png) -painiketta. Voit muuttaa myös selitteen
fonttia kohdasta "Fontit ja selitteen muotoilu", määrittää taustan
värin/läpinäkyvyyden tai sijoittaa selitevärit oikealle puolelle
seliteikkunaa (valitse Arrangement-kohtaan "Symbolit oikealla").

Pohjoisnuolen lisääminen tapahtuu valitsemalla:
![](img/harjoitus4/img13.png)

Valitse sen jälkeen Elementin ominaisuudet -ikkunasta mieleisesi
pohjoisnuoli-kuva (selaa sisältöä alaspäin, jos et heti näe nuolia).

![](img/harjoitus4/img14.png)


## Uusi sivu, uusi kartta ja teemat

Luo uusi sivu taittoon menemällä ylävalikosta **Taitto /> Lisää sivuja.**
Asetetaan uusien sivujen määräksi 1, määritellään ne tulemaan taitossa 
loppuun (At end) ja kooksi A4 ja suunnaksi pysty.

![](img/harjoitus4/lisaa-sivu.png)

Seuraavaksi lisäämme kartan uudelle sivulle. Lisää kartta samalla
tavalla kuin aiemmin, eli painamalla ![](img/harjoitus4/img7.png)-
painiketta ja piirtämällä kartalle suorakulmion uudelle sivulle.

Voit nyt käyttää ![](img/harjoitus4/img19.png) eli Muokkaa kartan rajausta
interaktiivisesti -työkalua muuttaaksesi kartan mittakaavaa tai
rajausta eroamaan ensimmäisen sivun kartasta.

Voit myös asettaa kartalle näkymään eri tasot kuin ensimmäiselle
kartalle. Se tapahtuu käyttämällä **kartan teemaa**.

Palaa takaisin QGISin pääikkunaan. Siellä klikkaa näkyviin eri
tasot kuin ensimmäisessä kartassa. Jos olit tehnyt tavallisen
opaskarttanäkymän ensimmäiseen karttaan, ota nyt näkyviin
esimerkiksi kauppojen keskittymisestä kertovat aineistot.

Kun olet saanut QGISin pääikkunan näkymään ne tasot näkyville,
jotka haluat toiseen karttaan, klikkaa Tasot-paneelin työkalupalkista
silmän kuvaa, ja avautuvasta valikosta "Lisää teema".

![](img/harjoitus4/lisaa-teema.png)

Anna avautuvaan pikkuikkunaan teemaa kuvaava nimi.

![](img/harjoitus4/teema-nimi.png)

Palaa nyt taittoikkunaan. Klikkaa toisen sivun karttaa kerran
aktivoidaksesi sen. Nyt mene Elementin ominaisuuksista
**"Käytettävä kartan teema"** -kohtaan ja rastita sen edessä
oleva laatikko. Valitse sitten listasta juuri luomasi teema.

![](img/harjoitus4/teema-valinta.png)

Tällä tavalla voit luoda samasta aineistosta monta erilaista 
karttatulostetta.

::: hint-box
Jos luot useita sivuja taittoon ja jokaiselle sivulle useita
elementtejä, kannattaa elementit nimetä. Tuplaklikkaa haluamasi
elementin nimeä Elementit-paneelista taiton oikeassa ylänurkassa
ja kirjoita elementille sitä kuvaava nimi. Kun tiedät heti,
mikä elementti liittyy mihinkin karttaan tai sivuun,
työsi karttatulosteiden kanssa helpottuu.

![](img/harjoitus4/elementin-nimi.png)
:::

## Tallennus taittomalliksi ja PDF-tuloste

Halutessasi voit tallentaa käyttämäsi tulostemallin ("layout")
ja hyödyntää sitä jatkossa seuraavien karttatulosteiden tekemiseen. Voit
esimerkiksi muotoilla kollegoidesi käyttöön karttatulostemallin
organisaatiollesi (logot, värit, tekstin paikka, jne.). Tämä onnistuu
**Tallenna malliksi** ![](img/harjoitus4/img15.png) -työkalulla:
Lopputuloksen voit tulostaa tiedostoksi (kuvaksi tai pdf:ksi) tai
tulostimeen.

![](img/harjoitus4/img16.png)

Sopiva resoluutio karttatulosteellesi riippuu kartan
käyttötarkoituksesta, mutta oletusarvoinen 300 dpi tallentaa
resoluutioltaan hyvinkin tarkkoja kuvia. Kokeile myös PDF-viennissä "Luo
geospatiaalinen PDF (GeoPDF)" -toimintoa. Tämä luo PDF-tiedoston, joka
voidaan tuoda suoraan QGISiin niin, että se sisältää aineistot ja on
georeferoitu oikein.

::: hint-box
**Psst! Muista tallentaa myös QGIS-projekti harjoituksen lopuksi.**
:::

