# **Harjoitus 4: Relaatioiden käyttö**

**Harjoituksen sisältö**

Harjoituksessa luodaan QGIS-projektiin relaatio, jonka avulla kerättäviin lintuhavainnot-tason kohteisiin lisätään tietoa ympäröivästä luontotyypistä. Tasojen välille luodaan relaatio, jonka avulla kyseinen vanhempi-lapsi-suhde saadaan rakennettua kohteille.

**Harjoituksen tavoite**

Koulutettava oppii määrittelemään relaatioita tasojen välille QGISin projektin asetuksia käyttäen ja ottamaan tässä huomioon Mergin Mapsin ja mobiilikeruun ominaispiirteet.

**Arvioitu kesto**

30 min.

## **Valmistautuminen**

Avaa QGIS tietokoneellasi ja avaa siellä aiemmin luomasi QGIS-projekti (**Projekti \> Avaa**), siirry oikeaan kansioon, valitse projektitiedosto (**"MerginMaps-kurssiprojekti tai vastaava")** ja paina **Avaa**.

## **Kasvualusta-taso**

Äskeisessä harjoituksessa jalostimme lintuhavainnot tason attribuuttitiedot varsin pitkälle. Hyödynnetään nyt Luontoselvitys-tasoa relaation muodostamisessa. Relaation muodostaminen mahdollistaa lintuhavainnon yhteydessä lisätä myös havaintopaikan luontotyypin/kasvillisuustyypin, joka tallentuu toiselle tasolle samasta kohteesta.

Ennen relaation luomista tehdään Luontoselvitys-tasolle muutama ennalta määritetty luontotyyppi. Luodaan lista muutamista luonnonsuojelulaissa määritetyistä luontotyypeistä, jotka voisivat ilmetä kyseisellä alueella. tehdään Luontoselvitys-tason attribuuttilomakkeella tasolle "luonto-/kasvillisuustyyppi" listaus valitsemalla widget-tyypiksi "Value map" ja lisätään arvot:

- Jalopuumetsiköt

- Pähkinäpensaslehdot

- Tervaleppäkorvet

- Hiekkarannat

- Hiekkadyynit

- Lehdesniityt

- Muut

![](img/harjoitus_4/image1.png)

Paina OK.

## **Relaatioiden luonti**

Mene QGISin päävalikosta **Projekti** \> **Ominaisuudet...** välilehdelle **Relaatiot** ja luo siellä relaatio kohdasta **Lisää relaatio** (vihreästä plus-kuvake). Anna relaatiolle kuvaava nimi, esimerkiksi lintuhav_luonto ja seuraavat kuvanmukaiset asetukset:

-   Referenced layer (parent): Lintuhavainnot

-   Referenced field: uuid

-   Referencing layer (child): Luontoselvitys

-   Referencing field: luonto-/kasvillisuustyyppi

-   Relationship strength: Association

Paina OK ja uudelleen OK sulkeaksesi projektin ominaisuudet saattaaksesi asetukset voimaan.

![](img/harjoitus_4/image2.png)

## **Lomakkeen asetusten määrittäminen**

Määritetään nyt miten Lintuhavainnot kohteisiin liitettävien luontotyyppi-tason tiedot syötetään. Klikkaa siis QGISissa Luontoselvitys-tason kohdalta hiiren oikealla näppäimellä ja valitse **Ominaisuudet...** ja sieltä **Attribuuttilomake**-välilehti. Valitseylhäältä pudotusvalikosta **Drag and Drop Designer** (suom. Raahaa ja pudota -muokkain). Muokkaa lomaketta siten, että Lomakenäkymä-kohtaan tulee vain kuvassa näkyvät kentät. Näiden kenttien syöttötavat ovat hyvin samantapaisia kuin ne, joita olemme käsitelleet jo aikaisemmin.

![](img/harjoitus_4/image3.png)

Lisätään luontyypeille tunniste Mergin Mapsin kohdelistausta varten. Mene siis vielä Tason ominaisuudet -ikkunassa Näyttö-välilehdelle, ja kirjoita näyttönimeksi "luonto-/kasvillisuutyyppi". Katso alla olevasta kuvasta mallia. Paina tämän jälkeen OK.

![](img/harjoitus_4/image4.png)

Lisätään **Lintuhav_luonto**-relaatio vielä **Lintuhavainnot**-attribuuttilomakkeeseen kuvan mukaisesti. Eli avaa Puut-tason ominaisuudet ja raahaa Attribuuttilomake-välilehden Drag and Drop Designer -näkymässä käytettävissä olevista widgeteistä lomakenäkymä-sarakkeen perustieto-välilehden viimeiseksi kentäksi:

![](img/harjoitus_4/image5.png)

Paina lopuksi OK. Tallenna myös projekti (**Projekti \> Tallenna**). Pakkaa ja synkronoi muokattu projektitiedosto jälleen Mergin Maps -lisäosalla. Katso tehdyt muutokset ja kuittaa OK. Kun olet valmis, tallenna projektitiedosto kurssihakemistoon pikanäppäimellä **CTRL + T** tai päävalikosta **Projekti \> Tallenna**.

![](img/harjoitus_4/image6.png)

## **Lapsikohteiden luominen Mergin Mapsissa**

Avaa jälleen kurssiprojekti viimeisine muutoksineen puhelimen Mergin Mapsissa. Luodaan nyt Lintuhavainnot-tasolle uusi kohde, jolle lisätään lapsikohteena tietoa luontotyypistä. Aktivoi digitointitila ja valitse Lintuhavainnot-taso. Digitoi tasolle uusi piste. Attribuuttilomakkeen ilmestyessä huomaat, että perustiedot-välilehdelle on ilmestynyt **Luontotyyppi**-valinta, joka on mahdollista aktivoida täytettyäsi vaadittavat tiedot Lintuhavainnot-tasolle lisättävästä kohteesta. Täytä tarvittavat tiedot, ja lisää digitoimallesi havainnolle sen luontotyyppi/-tyypit.

![](img/harjoitus_4/image7.png)![](img/harjoitus_4/image8.png)![](img/harjoitus_4/image9.png)
\

::: hintbox
Psst! Koulutuksen jälkeen saat henkilökohtaista tukea Gispon tukipalvelusta. Lähetä kysymyksesi tai kommenttisi osoitteeseen koulutustuki\@gispo.fi!
:::
